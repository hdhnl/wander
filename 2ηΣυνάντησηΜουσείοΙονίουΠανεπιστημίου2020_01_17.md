



# Μουσειακές Συλλογές Ιονίου Πανεπιστημίου

![](https://ionio.gr/images/galleries/IU-ng-13155-91917/full/0003.jpg)

## 	**Συν - δημιούργησε το Πανεπιστημιακό Μουσείο**				

### Εισαγωγή 

Την Παρασκευή 17 Ιανουαρίου 2020, στις 19:00 η ώρα, πραγματοποιήθηκε στο όμορφο νησί της Κέρκυρας, στο [Τμήμα Αρχειονομίας, Βιβλιοθηκονομίας και Μουσειολογίας](http://tab.ionio.gr/el/home) του Ιονίου Πανεπιστημίου, η εκδήλωση-ανοιχτή συζήτηση με θέμα "Συν - δημιούργησε το Πανεπιστημιακό Μουσείο" [1], [6], [7], στην αίθουσα 2.39 του [Ιονίου πανεπιστημίου](https://ionio.gr/).
Σκοπός της εκδήλωσης, η ανταλλαγή απόψεων και η διαμόρφωση μιας δεξαμενής σκέψης (think tank) για τον προσδιορισμό, και την  έκφραση των υπο - διαμόρφωση πολιτικών από  το [Μουσείο του Ιονίου Πανεπιστημίου](https://museum.ionio.gr/), (ΜΙΠ) [2] σε μία δυναμική σχέση διάδρασης με το ενδιαφερόμενο κοινό.
 Συντονιστές της εκδήλωσης ο κύριος [Σταύρος Βλίζος](http://tab.ionio.gr/index.php/el/people/stayros-blizos), επίκουρος καθηγητής Μουσειολογίας του Τμήματος Αρχειονομίας, Βιβλιοθηκονομίας και Μουσειολογίας, ο οποίος είναι ο πρώτος Διευθυντής του Μουσείου του Ιονίου Πανεπιστημίου και ο κύριος [Κωνσταντίνος Οικονόμου](http://di.ionio.gr/faculty/kwnstantinos-oikonomou/) Αναπληρωτής Καθηγητής - Κοσμήτορας της [Σχολής Επιστήμης της Πληροφορίας και Πληροφορικής](http://di.ionio.gr/).

###  Σκοπός

Σε μία κατάμεστη αίθουσα από παράγοντες της πολιτιστικής, εκπαιδευτικής και πολιτειακής κοινότητας, από την τοπική κοινωνία της Κέρκυρας, φοιτητές του Ιονίου πανεπιστημίου, εκπροσώπους της [Βιβλιοθήκης του Ιονίου Πανεπιστημίου](http://iup.ionio.gr/), της [Πινακοθήκης του Δήμου Κερκυραίων](http://artcorfu.gr/), Λαογραφικών Μουσείων, φοιτητές των μεταπτυχιακών προγραμμάτων, αλλά και απλών πολιτών, έγινε η παρουσίαση της έναρξης των δράσεων του ΜΙΠ, των παραρτημάτων και των συλλογών του, στην Κέρκυρα και στα υπόλοιπα νησιά του Ιονίου Πελάγους, και εν συντομία, της αποστολής του πανεπιστημιακού μουσείου.

### Συζήτηση

 Ο κύριος Σταύρος Βλίζος στον πρόλογό του, εξέφρασε ουσιαστικά μία ανοιχτή πρόσκληση, παρουσιάζοντας την οργανωτική δομή του πανεπιστημιακού μουσείου, το νομοθετικό πλαίσιο λειτουργίας του, τους ανθρώπους του, μία σύντομη ιστορική αναδρομή με αφετηρία την ίδρυση της [Ομάδας Μουσειολογίας του Ιονίου Πανεπιστημίου](https://museologyionio.wordpress.com/) [3] και το όραμα ενός μουσείου, σε διάλογο με την κοινωνία που θα αναπνέει μέσα από τη σχέση αυτή, όπως το καταπράσινο δέντρο από το φύλλωμα του.
 Ο κύριος Κωνσταντίνος Οικονόμου με ενεργό ρόλο στην εξεύρεση χρηματοδοτήσεων για την εκπλήρωση των στόχων του ΜΙΠ, παρουσίασε τις δράσεις του ΜΙΠ και τις σύγχρονες προκλήσεις στην επίτευξη του έργου της ψηφιακής αποτύπωσης του αρχιτεκτονικού πλούτου της Κέρκυρας [4], [5] και του Ιονίου γενικότερα. Τόνισε επίσης την ανάγκη της δημιουργίας ενός μουσείου το οποίο θα υπερβαίνει χρονικούς και τοπικούς περιορισμούς, ψυχοφελή αρωγό γνώσης και έρευνας.
 Συλλογικότητα, ζυμώσεις, ερευνητικές ομάδες, σχολική εκπαίδευση, πολιτιστική κληρονομιά, τοπική ιστορία, λαογραφία, τουρισμός, διεπιστημονικότητα, ψυχική υγεία, τεκμηρίωση, επικοινωνία αποτέλεσαν κυρίαρχες έννοιες της συζήτησης που ακολούθησε καθώς και το κλείσιμο της συνάντησης υπό μορφή μονολεκτικών προτάσεων-τοποθετήσεων και καταιγισμού ιδεών (brainstorming).

### Αποτελέσματα

Οι ιδέες και οι προτάσεις που αναπτύχθηκαν άλλες περισσότερο και άλλες λιγότερο, πάντα όμως σε μορφή άμεσου διαλόγου, αφορούσαν κυρίως σε:

Ίδρυση ανοικτού Μουσείου Πόλης της Κέρκυρας

Αξιοποίηση ιδιωτικών συλλογών λαογραφίας

Αξιοποίηση ιδιωτικών συλλογών χαρακτικής και έργων τέχνης

Ανάδειξη συλλογών για τον Κερκυραϊκό Ελαιώνα

Ανάδειξη συλλογών λαογραφίας στους διατηρητέους οικισμούς

Διαχείριση των διαδικασιών τεκμηρίωσης, πληροφόρησης και επικοινωνίας του Μουσείου

Σχολικές εκδηλώσεις στο Μουσείο

Ενθάρρυνση της τοπικής κοινωνίας και των νέων να συμμετέχουν ακόμα και να διαμορφώσουν νέες δράσεις

Ανάπτυξη λογισμικού και εφαρμογών αλληλεπίδρασης του ψηφιακού με το φυσικό περιβάλλον

Διαμόρφωση πλαισίου εναλλακτικής προσέγγισης του τομέα του Τουρισμού

Ίδρυση Μουσείου Ψυχιατρικού Νοσοκομείου Κέρκυρας

και άλλες οι οποίες δεν αναφέρονται, ιδέες όμως που εμπλουτίζουν ποικιλοτρόπως, την πολύ επιτυχημένη προσπάθεια επικοινωνίας των ανθρώπων του ΜΙΠ με τον απλό καθημερινό κόσμο μίας κοινωνίας με παράδοση στον πολιτισμό και την τέχνη.

### Συμπεράσματα

Είναι φανερό, πως έχει ωριμάσει πλέον σε ολόκληρη την Ευρώπη και τον κόσμο, η ιδέα της ανοικτής πρόσβασης(Open Access) [9], [10], [11], [12], [13], στη διαχείριση της γνώσης, της έρευνας και της πληροφόρησης. Η ιδέα αυτή εκφράζεται κυρίως μέσα από παρόμοιες προσεγγίσεις οργανισμών μνήμης και πολιτισμού του τομέα των Πινακοθηκών, των Βιβλιοθηκών, των Αρχείων και των Μουσείων (GLAM) [8], σε μία νέα προσπάθεια εκδημοκρατισμού της γνώσης και διαμεσολάβησης, μεταβίβασης των μηνυμάτων του ψηφιακού, άυλου κόσμου διαφύλαξης των πολύτιμων κειμηλίων και έργων τέχνης με τη δημιουργία σημείων αναφοράς, κόμβων(hubs) και χώρων εργασίας (workspaces), συν - δημιουργίας με το ευρύ κοινό.

[ΝίκαςΚωνσταντίνος](https://orcid.org/0000-0001-5586-0073), 																														Κέρκυρα 22.01.2020

### Λέξεις - Κλειδιά

Μουσείο, συλλογικότητα, ζυμώσεις, ερευνητικές ομάδες, σχολική εκπαίδευση, πολιτιστική κληρονομιά, τοπική ιστορία, λαογραφία, τουρισμός, διεπιστημονικότητα, ψυχική υγεία, τεκμηρίωση, επικοινωνία, ανοικτή πρόσβαση, μνήμη.

### Αναφορές

[1] “ΙΟΝΙΟ ΠΑΝΕΠΙΣΤΗΜΙΟ - Ένα νέο μουσείο στην πόλη της Κέρκυρας: «Μουσειακές Συλλογές Ιονίου Πανεπιστημίου»,” *Ionio.gr*, 2019. [Online]. Available: https://ionio.gr/gr/news/13155/. [Accessed: 21-Jan-2020].







[2] “Πανεπιστημιακό Μουσείο - ΑΡΧΙΚΗ,” *Ionio.gr*, 2020. [Online]. Available: https://museum.ionio.gr/. [Accessed: 21-Jan-2020].







[3] “Ομαδα Μουσειολογιας Ιονιου Πανεπιστημιου,” *Ομαδα Μουσειολογιας Ιονιου Πανεπιστημιου*, 2015. [Online]. Available: https://museologyionio.wordpress.com/. [Accessed: 21-Jan-2020].







[4] Corfu 2021, “Εικονική Περιήγηση Κέρκυρας από το Τμήμα Πληροφορικής Ιονίου Πανεπιστημίου,” *YouTube*. 2020.







[5] Ionian Islands Virtual World, “Ionian Islands Virtual World - Corfu,” *YouTube*. 2020.







[6] “Εκδήλωση - ανοιχτή συζήτηση «Συν-Δημιούργησε το Μουσείο» στο Ιόνιο Πανεπιστήμιο - ΕΝΗΜΕΡΩΣΗ On Line,” *ΕΝΗΜΕΡΩΣΗ On Line*, 17-Jan-2020. [Online]. Available: https://www.enimerosi.com/details.php?id=39892. [Accessed: 21-Jan-2020].







[7] “Πανεπιστημιακό Μουσείο - Πανεπιστημιακό Μουσείο Ιονίου Πανεπιστημίου: «Συν-Δημιούργησε το Μουσείο»,” *Ionio.gr*, 2020. [Online]. Available: https://museum.ionio.gr/gr/news/13260/. [Accessed: 21-Jan-2020].







[8] “OpenGLAM,” *Openglam.org*, 2020. [Online]. Available: https://openglam.org/. [Accessed: 21-Jan-2020].







[9] “OpenAccess.gr,” *Openaccess.gr*, 2020. [Online]. Available: http://www.openaccess.gr/. [Accessed: 21-Jan-2020].







[10] “‘Plan S’ and ‘cOAlition S’ – Accelerating the transition to full and immediate Open Access to scientific publications,” *Coalition-s.org*, 2018. [Online]. Available: https://www.coalition-s.org/. [Accessed: 21-Jan-2020].







[11] Katerina Iatropoulou, “OpenAIRE,” *Openaire.eu*, 2020. [Online]. Available: https://www.openaire.eu/. [Accessed: 21-Jan-2020].







[12] “OpenAIRE | Explore,” *OpenAIRE - Explore*, 2020. [Online]. Available: https://explore.openaire.eu/. [Accessed: 21-Jan-2020].







[13] “OSF,” *Osf.io*, 2020. [Online]. Available: https://osf.io/. [Accessed: 21-Jan-2020].





‌

‌